# CONOSCENZA LIBERA

## MANIFESTO

"Conoscenza Libera", la conoscenza non dovrebbe essere oggetto di compravendita. 

In ambiente universitario la conoscenza, invece che essere deliberatamente divulgata a chi ne ha fame, viene sempre posta come oggetto di una compravendita. I libri universitari hanno prezzi che non sono accessibili a tutti e, inoltre, gli studenti stessi approfittano di questo per poter vendere i propri appunti. 

In questo ambiente, se fosse possibile migliorare la situazione (anche di poco), io vorrei provarci. Per questo motivo, voglio lasciare i miei appunti universitari in questa repo che spero potrà essere utile a miei colleghi, presenti o futuri, ad appassionati, a giovani che vogliano intraprendere un percorso di conoscenza approfondito nel mondo dell'Informatica. La mia conoscenza non è grande ma, se può essere d'aiuto anche in piccolo, ne sarò soddisfatto.

L'intero lavoro è stato fatto e sarà aggiornato in lingua italiana: spesso mi sono trovato davanti a pagine e pagine in inglese per poter capire bene un argomento e, per quanto la lingua inglese sia importante al giorno d'oggi, non può essere una barriera, un muro insormontabile per chi vuole apprendere. 

Il mio consiglio è sempre di studiare quante più lingue possibili, abbattete tutte le barriere che vi trovate davanti attraverso la conoscenza. Siate affamati di conoscenza. 

Mi auguro che questo progetto possa crescere costantemente in due direzioni: spero di riuscire ad aggiungere sempre una maggiore quantità di appunti, e spero di riuscire a raggiungere quante più persone possibili.
Se vi è stato d'aiuto una parte o tutto il progetto, spargetene la voce, rendetevi portavoci di una conoscenza libera.

Se siete arrivati fin qui, vi ringrazio.

Vi ringrazio per la fiducia che avete posto in questo progetto e spero possiate trovare ciò che cercate in questi appunti.

Vi auguro buon appetito,

un Sognatore.

## LIBERATORIA, MANTENIMENTO, SEGNALAZIONE ERRORI

Tutti i documenti all'interno di questa repository vengono messi a disposizione nel solo formato PDF, sebbene siano appunti universitari di proprietà di Ramiro Calò sono stati dallo stesso rimodellati per avere una migliore esposizione e leggibilità. La licenza sotto la quale ogni opera, come viene abbreviato nella seconda pagina di ogni documento, si può leggere nella sua interezza [QUI](https://creativecommons.org/licenses/by-nc-nd/3.0/legalcode). L'utilizzo dei documenti in questa repo è da considerarsi esclusivamente didattico, lo scopo è di diffondere nozioni più o meno basilari nell'ambito informatico e allo stesso tempo essere un supporto per universitari che intraprendono un percorso di studi nel suddetto ambito. Ogni utilizzo che viola la licenza o non è conforme al manifesto, sopra riportato, violando di fatto le finalità che hanno tali documenti, sarà preso in considerazione per un procedimento legale.

Ogni opera è mantenuta e aggiornata da Ramiro Calò.
La loro esistenza non garantisce la correttezza del contenuto, per tale motivo si è invitati a segnalare eventuali errori ad uno dei seguenti indirizzi email:

 + ramiro.calo@edu.unito.it
 + rc.ramirocalo@gmail.com

Per essere presi in cosiderazione sulla segnalazione degli errori seguire le regole sotto definite:
+ Si scoraggia l'utilizzo di indirizzi email temporanei e non rintracciabili
+ OGGETTO: Segnalazione Errore "CONOSCENZA LIBERA"
+ CONTENUTO:
	- Tipologia dell'errore: 
 		+ Contenutistico: Specificare la posizione dell'errore con titolo del PDF, titolo argomento come nella Table of Contents
 			- Se l'errore è di tipo contenutistico si è invitati a dare una spiegazione dell'errore allegando delle fonti attendibili a sostegno della propria correzione.
		+ Di Formattazione: Segnalare in maniera precisa la posizione dell'errore: Titolo del PDF, Argomento della Table of Contents, Numero pagina (o pagine) e Numero di Riga. 
        + Esplicativo: Se si considera una spiegazione di un argomento o più argomenti macchinosa o poco chiara si può essere d'aiuto fornendo una propria spiegazione che sarà presa in considerazione, analizzata e se ritenuto opportuno aggiunta come nuova spiegazione o sostituita a quella esistente, in ogni caso verrà citata la paternità di tale spiegazione alla persona che la fornisce. Pertanto affinchè si possa fornire tale paternità si invita il mittente a fornire: Nome, Cognome, le fonti dove ha studiato, una eventuale qualitfica di istruzione, un link di contatto e un indirizzo email valido.

+ Chiunque voglia essere d'aiuto nel mantenimento e nella pubblicizzazione di tale repo è benvenuto e può mettersi in contatto tramite gli indirizzi email sopra citati, verrà aggiunto, tramite menzione, in una futura sezione del "README" come collaboratore. Si precisa che comunque nessuna persona fisica e non sarà impossibilitata dall'avere accesso alla repo in maniera diretta, di conseguenza non si confonda il termine "collaboratore" con il termine "contributor" presente nella piattaforma di Github, non sono sinonimi nè potranno esserlo in futuro. Tale scelta viene presa per avere una maggiore consistenza della repo dato che viene ritenuta dal proprietario di estrema importanza.

+ Si sottolinea che nessuna email di qualsiasi entità o contenuto sarà presa in considerazione se non verranno rispettate le regole sopra citate e se non è presente una firma al fondo contenente Nome, Cognome e informazioni valide per il contatto.

## DESCRIZIONE DELLA REPOSITORY
